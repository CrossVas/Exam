                APARATUL TERMINOLOGIC NECESAR PENTRU A ANALIZA COMPETENȚA A GENERALIZA PROBLEME CE ȚIN DE CURSUL 
                                              T E O R I A L I T E R A T U R I I 

                                  Definiți și comentați cu lux de amănunte următorii termeni:

Elegie - Specie a poeziei lirice în care sunt exprimate sentimente de melancolie, de tristețe, de jale

Elenism - 1. Perioadă din istoria popoarelor din bazinul Mării Mediterane, cuprinsă între moartea lui Alexandru Macedon și sfârșitul sec. I î. Hr. 2. Termen care denumește cultura Greciei antice și influențele exercitate de ea

Elipsă - Figură de stil care constă în omiterea din vorbire sau din scris a unor elemente care se subînțeleg sau care nu sunt absolut necesare pentru înțelesul comunicării

Enumerație - Figură de stil care constă în înșiruirea unor argumente, fapte etc. privitoare la aceeași împrejurare sau temă.

Epic (gen) - unul dintre cele trei genuri literare, care cuprinde diverse specii de narațiuni în versuri și în proză, dezvăluind cu o relativă obiectivitate portretul fizic și moral al personajelor, faptele lor, relațiile lor cu mediul înconjurător.

Epigraf - Scurt fragment, de obicei dintr-o operă celebră, în versuri sau în proză, pus la începutul unei cărți sau al unui capitol pentru a indica în mod concis ideea artistică a lucrării sau a capitolului respectiv

Epigramă - Specie a poeziei lirice, de proporții reduse, care satirizează elementele negative ale unui caracter omenesc, ale unei situații etc. și se termină printr-o poantă ironică.

Epilog - arte finală a unor lucrări literare în care autorul rezumă concluziile, subliniază anumite idei din operă și face cunoscută pe scurt evoluția viitoare a personajelor sale

Epistolar - Privitor la modul, la arta de a scrie scrisori

Epitet - Determinant expresiv pus pe lângă un substantiv sau pe lângă un verb pentru a scoate în evidență mai nuanțat o trăsătură a obiectului sau a acțiunii și pentru a da mai multă expresivitate artistică creației respective.

Epopee - Poem epic de mari dimensiuni în versuri, în care se povestesc fapte eroice, legendare sau istorice, dominate adesea de personaje extraordinare sau supranaturale

Erou - Personaj principal al unei opere literare

Eseu - tudiu de proporții restrânse asupra unor teme filozofice, literare sau științifice, compus cu mijloace originale, fără pretenția de a epuiza problema.

Estetism - Concepție asupra artei și literaturii, care subordonează esteticii toate valorile, exagerând rolul contemplației și al formei de realizare.

Eufemism - Cuvânt sau expresie care, în vorbire sau în scris, înlocuiește un cuvânt sau o expresie neplăcută, jignitoare, necuviincioasă sau obscenă, respectând paralelismul de sens.

Eu poetic - vocea autorului care-și exprimă sentimentele și trăirile prin intermediul persoanei I 

Expresionism - Curent artistic și literar apărut în Germania la începutul sec. XX, care pune accent pe intensitatea expresiei.

Expresivitate - Calitatea, capacitatea de a fi expresiv; exprimare vie, clară, plastică.
