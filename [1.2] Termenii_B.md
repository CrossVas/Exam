            APARATUL TERMINOLOGIC NECESAR PENTRU A ANALIZA COMPETENȚA A GENERALIZA PROBLEME CE ȚIN DE CURSUL 
                                          T E O R I A L I T E R A T U R I I 

                              Definiți și comentați cu lux de amănunte următorii termeni:
                              
Baladă - Creație epică în versuri care povestește o legendă, o acțiune eroică sau o întâmplare istorică, uneori cu elemente supranaturale sau superstiții

Bard - Poet (celt) care compunea și recita cânturi de glorificare a zeilor și a eroilor naționali

Basm - Narațiune (populară) cu elemente fantastice supranaturale, care simbolizează forțele binelui și ale răului în lupta pentru și împotriva fericirii omului.

Best-seller - Lucrare literară cu record de vânzări

Bildungsroman - Roman care prezintă procesul de formare a unui caracter

Biografie - Expunere (scrisă și comentată) a vieții unei persoane

Bocet - Vaiete sau cuvinte prin care se exprimă o durere mare, mai ales sufletească (des întâlnit la înmormântări)

Bovarism - Tendință prezentă la unele persoane care, nemulțumite de realitatea propriei lor condiții, își făuresc o personalitate fictivă, corespunzătoare aspirațiilor lor.

Bucolic - Care este specific vieții pastorale idilice.

Bufon - Personaj comic (pitic sau cocoșat), care întreținea o atmosferă de veselie la curțile suveranilor sau ale seniorilor

Burlesc - De un comic excesiv, grotesc, extravagant și adesea vulgar.

